85

viam invenit, qua sibi Minois amorem conciliet, ipsa
consilium capit crinis purpurei, quo fata patria conti—

. nentur, abscidendi. Quem cum reseratis portis ad

Minoem pertulit, ille Justissimus Judex impium facinus

aversatus munus porrectum renuit. Itaque pulchre· ,

decorum servat poeta ‚ quo ubique Minoem justum esse
ostendit.

Haec jam, ut opinor, satis docent inter utramque
fabulae tractationem esse magnum discrimen. Attamen
admirationem non habet hoc latuisse auctorem ,’ qui in
Hygini fabulis 198 et 242 tantum legerit Scyllam in
piscem mutatam esse et Nisum se ipsum interfecisse ‚
(cf. pag. 8). ¹) Sed haec hactenus Etiamsi autem parum
probabile sit Ovidium Parthenio 'auctore usum esse, hoc
tamen ex iis, quae disputata sunt, colligi potest, poetas
Latinos omne studium contulisse ad Parthenium legen-
dum et Latine convertendum itaque eo verisimilius esse
Cirin ad ‘huJ'us poetae exemplar compositam esse.

 

1) Cf. Hyginus fab. 198: Nisus autem dum filiam persequitur in
avem haliaeton id est aquilam marinam conversus est, Scylla filia in
piscem, cirim quem vocant. ³

