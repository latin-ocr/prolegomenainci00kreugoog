5

Tum coma Sidonio florens deciditur ostr0,

Tum capitur Megara et divom responsa probantur,
Tum suspensa novo ritu de navibus altis

Per mare caeruleum trahitur Niseia virgo (vs, 390).

Mediis in fluctibus misera puella lamenta acerba profert.
Quamquam non infitiatur se tale supplicium meruisse,
tamen non intellegit Minoem tantum malum sibi afferre
posse. Omnia enim amori suo postposuerat. Nihil,
inquit, me retinere potuit nec regia deliciis dives nec
aequalium orbitas nec metus deorum (vs 436). 'Cur non
licuit me nuptiiS‚ quin etiam sepulcro privatam saltem ¹
famularum munere fungi et fusos penso gravidos tuae
conjugis devolvere (vs 447). Sed tandem fessam vir-
ginem vires deficiunt ejusque languida querimonia longo
in cursu moritur (vs 462).

Tum navigationis enarratio sequitur, quibus in ver-
sibus insulae memorantur quas Scylla, nave cursum
tenente, nec praetervehi nec spectare potuit. Quo in
itinere virgo incertis ventis ¹iactatur velut cymba parvula ‚
cum sequitur magnas classes etcum turbo Afer bacchatur
in aequore hiberno (vs 480), donec Amphitrite non
tulit tam formosam puellam ultra vexari eamque in
avem Cirin mutavit. Virgo infelix ita a morte erepta
solis in rupibus litoribusque desertis vitam incultam
exigit, sed ne hanc quidem impune. Jupiter enim,
iratus filiam degenerem circumvolare patremque pium
vita orbatum, hunc ab inferis excitavit et in alitem ha-
liaetum convertit, cujus est implacabile ln Cirin odium.

Namque (et hac praeclara comparatione poeta car-

minis finem facit)

