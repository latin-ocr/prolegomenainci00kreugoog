4

His verbis dictis Carme vehementer queri incipit Minoem
sibi seni iterum tam crudelem se praestitisse (vs. 285) atque
antea cum filiam Britomartin perdidisset. Verum haec ‚
inquit nutrix (vs. 310), tum non sic gravia atque indigna
fuere, quod omnem meam spem in te ponebam. Sed
nunc etiam te Fortuna crudelis mihi ademit (vs, 313).
An nesciS‚ quae tenui spes sit suspensa capillo (vs, 321).
Noli tantum facinus tam inconsulte committere3 conare
potius patri persuadere, ut bellum componat et te Minoi
nuptum det incolumi regno.

Quod si non aliqua poteris ratione parentem
Flectere (sed poteris: quid enim non unica possit Ρ) (vs, 333--4)
Tunc potius conata tua atque incepta refert03

Meque deosque tibi comiteS‚ mea alumna, futuros
Polliceor (vs. 337 —9).

Puellam his vocibus pacatam ori obducta veste Carme
consopit totamque per noctem lecto ejus vigilans assidet.
Postridie nutricis praeceptis virgo paret (vs, 353) sedu-

. laque omnes causas nubendi patri· exponit. Bonae pacis

bona laudat, pericula belli instantis deping1t‚ men-
dacia turpi dolo conficta invenit, quin etiam vates castos
corrumpere audet (vs, 365). Etiam nutrix parentis animum
sacris faciendis flectere conatur, sed omnia frustra sunt:

Tanta est in parvo fiducia crine —-· — (vs, 380).

Tum anus ad alumnae inceptum sociam sese adjungit,
non solum quod tam constanti amori succurrere cupit,

sed etiam quod in Cretam reversa aliquando in patrio ·

solo se sepultum iri sperat. (vs, 385).

