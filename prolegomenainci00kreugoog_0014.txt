2

cives eorumque rex Nisus moenia urbis defendere inci-
piunt confisi coma regis purpurea, in qua fata urbis
constabant. Etenim:

Cujus quam servata diu natura fuisset,

Tam patriam incolumem Nisi regnumque futurum
Concordes stabili firmarunt numine Parcae (VS. 125).
Nec vero haec crinis custodia vana fuisset (vs. 129) ,

· ni regis filiam Scyllam insano Minois amore a Cupidine

inflammari curasset Jun0‚ Scyllae irata, quod scelus
in se commiserat, cujus narratio obscurissima] sequitur
vs, 139—169. Quod autem fuerit scelus illud puellae,
ex hoc loco conclamato colligi non potest. Ribbeck ⁶
(Mus, Rhen. XVIII p. 112—122) ingeniose quidem
suspicatur puellam, ut vestem ornaret, templum intrasse,
ibi fortasse fibulam deae sumpsisse, idque postea perjuri0
infitiatam esse, sed hoc mera conjectura nititur. Hoc
tamen statui' posse videtur virginem ,Iunonem pudoris
‘vindicem laesisse et sacra perturbasse 1).

Post haec describitur, quorsum furori proximus amor
evadere soleat. Videmus infelicem virginem in urbe
bacchantem , cultum corporis neglegentem, noctesque
diesque occasionem amantis speculandi circumspicientem ;'
colum telamque non curat, curaque expallescit atque
extabescit, donec tandem VS. 184:

 

ι) Lectio Baehrensiana vs, 1492 cum vas e manibus fudit pila
probanda non videtur, quia versibus sequentibus demum Scyllae vitio'
vertitur quod celeriter procurrit aut prona ruit (sic enim fortasse
corrigendum est) et pallam solverat.

