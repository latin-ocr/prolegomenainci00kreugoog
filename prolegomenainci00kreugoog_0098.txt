CAPUT 1V.

Adnotationes criticae.

Inter viros doctOS‚ qui nostris temporibus plurimum
attulere ad Ciris textum emendandum et constituendum,
imprimis habendi sunt M. Haupt, O. Ribbeck, J. Maehly,
Lud. Schwabe et postremus Aem. Baehrens. Qui quot
corruptelas rara felicitate ingenii sustulerint, facile
agnoscitur ex textu, quem nuperrime Aem. Baehrens
in lucem edidit. Plerisque emendationibus ibi receptis
lubentissime assentior easque, ut ita dicam, ambabus
manibus amplector; nonnullis tamen in locis a Viro Clar.
dissentire ausus sum , ubi meo judicio conjecturas recepit
aut non necessarias aut nimis duras aut ejusmodi, ut
criticorum aliorum inventis melius commutarentur. Quae
accuratius perscrutanti mihi liceat simul pauca de me
ipso proferre ‚ quibus fortasse textus sanior vel saltem
intellectu facilior reddatur.

 

