3

· horribili praeceps impellitur oestro ,
Ut patris , a demens , crinem de vertice ferret
Furtim atque arguto detonsum mitteret hosti,

ut dato capillo hujus amorem sibi vindicaret.

Hoc loco poeta orationem suam interrumpit iterum-
que ut vs, 48 exitum fabulae prodit et quasi praesumit.
Versu 206 redit, unde aberravit, oratio,

Dum Nisus alto dulcique somno premitur, Scylla ‚
clam Carme nutrice, e lecto surgit auribusque arrectis
auscultans num omnia quieta sint, summis digitis e
cubiculo egreditur ferroque armata avolat. Timore
tamen perterrita nocti quasi narrat, quae facere sibi
in animo sit, remoratur paulum in vestibulo paterni tha-
lami (vs. 217) diisque munera promittit, si facinus
prospere procedat. ⁶

Interim nutrix cardinum stridore e somno experge-
facta eam ante patris cubiculum* vigilantem deprehendit
atque interrogat, cur hic moretur, suspicans ei eundem Ι
furorem in artus invasisse, qui quondam Myrrhae Arabae
oculos ceperit (vs, 238). Tum puellam frigidulam veste
circumdanS‚ qua ipsa est amicta (vs. 250) dulciaque
genis rorantibus oscula figens persequitur miserae causas
exquirere tabis (vs. 254), sed non patitur eam prius
sibi respondere quam in cubiculum redierit. Illa autem
pudore prohibita sensus suos aperire vix audet et aegre
verba invenit, quibus virum a se amatum indicare
possit. Amorem tandem confessa Carmen obtestatur, -
ut se si servare possit non perdat aut si omnis spes

salutis incisa sit, sibi mortem ‚ quam meruerit, non
invideat. ’

