82

nostro, Interim breviter commemorare, quid Rohde hac
de re perprobabiliter statuerit, hocloco non alienum esse
videbitur. ¹) Is autem ostendit nonnullos Ovidii locos
mirum quantum cum fragmentis Euphorionis carminum
congruere atque fabulam Cycni (Metamm. ΙΙ, 367 sqq.)
ex Phanoclis Ἔρωσι sumptam esse. De imitatione Nican-
drea idem monuit nil certi statui posse, cum Ovidius ‚
ut ex Antonino Liberali constet, cum Nicandro in :ele-
gendis transformationum fabulis quidem congruat, sed
nusquam plane in rebus secundariis.

Quae cum ita sint, patet, opinor, Guilelmum Petersen
audacius quam verius pag. 37 suae dissertationis „Quae-

stiones Ovidianae’' inscriptae contendisse , maxime verisi- ’

mile esse Ovidium in Metamorphosibus componendis
totum aryumentum ex Parthenii Μεταμορφώσεσιν hausisse.

Nec minus idem errat, cum pag. 38 et 9 (cf. p. 18)
dicit Parthenium atque Ovidium in tractatione fabularum
de Byblide et· Cauno et de Scylla et Niso prorsus con-
gruere argumentaque plane eadem esse. Verbum prorsus
nullum intellego. Nam in utraque fabula inter utrumque
auctorem discrepat in re maximi momenti. In fabula de
Byblide et Cauno dissentiunt de Byblidis exitu. Apud Ovi-
dium (Metamm. IX, 440 sqq.) Byblis , dum fratrem vestigiis
persequitur, post multas errationes postremo in Cariam
venit3 ibi cum assiduo moerore et fletu fatigata concidisset,
nympharum Lelegeidum misericordia exspirantis lacrimae
in fontem conversae narrantur. Parthenius contra
narrat Byblidem se suspendisse de arbore illamque lacri-

 

ι) Cf. Rohde: der Griechische Roman, p. 127 sq.

 

 

