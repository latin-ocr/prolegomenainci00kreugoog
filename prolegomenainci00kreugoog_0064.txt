502

abditarum afferre3 satis erit memorare argumenta car-
minis de Attine Catulli et aliorum, quae ejus aequales
de more Alexandrinorum fecisse supra diximus ‚ ex
eodem recondito penu mythorum ducta esse.

Notandum est nostrum carmen argumento quoque prodi
tamquam germanum Alexandrinae scholae fetum. Prae-
terquam enim quod Scyllae fabula Alexandrinis poetis
in deliciis fuisse videtur -- hoc autem probabile reddit
Cornificii GlaucuS, quod carmen, si saltem fata Glauci
Pontii continuit, ad idem fabularum genus pertinuit3 —
ubique exstat, quanto amore poeta fabularum obscu-
rarum mentionem faciat. Sic Myrrhae sive Zmyrnae
incestus amor, quem Cinna in carmine ejusdem tituli
descripsit vs 237 sqq. his verbis memoratur:

Ei mihi, ne furor ille tuos invaserit artus ,

Ille, Arabae Myrrhae quondam qui cepit ocellos ‚
Ut scelere infando (quod ne sinat Adrastea)
Laedere utrumque uno studeas errore parentem!

Sic poeta manifesta cum delectatione per viginti versus
(286—305) immoratur exponendis Britomartis fatis obs-
curiS‚ quorum in enarratione etiam Callimachus hymn.
in Dianam vs, 189 sqq. sibi placuit, et quod sane
notandum est, uterque scriptor narrat Britomartin de
monte Dicte desiluisse in mare. 1) Etenim virginem
apud nostrum a Dicte monte in mare se praecipitasse,

 

¹) Apud Callimachum 1.1. legimus:
καὶ ἔνθορεν εἰς· ἁλιήων

δίκτυα, τά σφ’ ἐσάωσαν· ὅθεν μετέπειτα Κύδωνες
νύμφην μὲν Δίκτυνναν, ὅρος δ’ὅθεν ἥλατο νύμφη
Δικταῖον καλέουσιν.

 

 

